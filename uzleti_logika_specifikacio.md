# VízVillanyFűtés.hu - Üzleti Logika és Működési Modell

Ez a dokumentum összefoglalja a platform mögött álló üzleti elveket, a szakemberek részvételének feltételeit és a kredit- illetve bónuszrendszer működését.

---

## 1. Alapvető Működési Koncepció (Piactér Modell)
A VízVillanyFűtés.hu egy zártkörű, minőségbiztosított ügyfélközvetítő platform, amely **szigorúan csak információs közvetítőként (lead-generátorként) lép fel**. 
A hagyományos hirdetési portálokkal szemben itt a szakemberek nem "vakon" fizetnek a hirdetésekért heti/havi díjakat, hanem **kizárólag a valós, kiadott megrendelések (leadek) kapcsolati adataiért**.

* **Lakossági ügyfeleknek:** Ingyenes, gyors, megbízható szakember-keresés. (A platform garanciát a munkára nem vállal, a szerződéses jogviszony és a számlázás a megrendelő és a szakember között jön létre).
* **Szakembereknek:** Kockázatmentes ügyfélszerzés jutalékos rendszerben. Nincsenek fix marketingköltségek.

---

## 2. Pénzügyi és Kreditrendszer
A szakemberek a munkák (leadek) elfogadásáért egy belső elszámolási rendszert, az úgynevezett **Krediteket** használják.

* **Fizetőeszköz:** A kiajánlott munkákért a szakemberek a feltöltött kredit egyenlegükből fizetnek.
* **Kockázatmentes indulás:** Minden újonnan regisztráló szakember (minőségellenőrzés után) **10.000 Ft garantált induló kreditet** kap ajándékba, így az első néhány munkát teljesen ingyen tudja elvállalni és kipróbálni a rendszert.
* **Előrefizetés (Prepaid):** Ha az induló vagy bónusz kredit elfogyott, a szakembernek saját magának kell feltöltenie az egyenlegét, hogy további munkákhoz (ügyfelekhez) juthasson. Érvényes kredit nélkül nem kap kiértesítést új munkákról.

---

## 3. Ajánló / Affiliate Program (Kreditgyűjtés)
A platform növekedésének egyik alappillére a szakemberek bizalmi hálózata. Az új szakemberek bevonását bónusz kreditekkel díjazzuk, ügyelve a fenntartható és ésszerű üzleti struktúrára.

### A bónusz működési logikája (Kétszintű rendszer):
1. **A Meghívó (Már meglévő, aktív szakember)**
   * Ha a saját egyedi linkjén keresztül hoz egy új kollégát, aki regisztrál, átmegy az ellenőrzésen és **aktiválják a fiókját**, a meghívó automatikusan **10.000 Ft extra kredit bónuszt** kap az az egyenlegére jutalomként a cégépítésért.
   * Nincs felső korlát (végtelen embert meghívhat).
   
2. **A Meghívott (Újként belépő szakember)**
   * Neki semmilyen extra feltételt nem kell teljesítenie, egyszerűen beregisztrál az Ajánló linken keresztül.
   * Ő megkapja az **alanyi jogon járó 10.000 Ft-os induló kreditet** (amit amúgy is megkapott volna, ha csak magától regisztrál az oldal főoldaláról). 
   * **Miért logikus ez?** Nem osztunk ki dupla bónuszt (nem kap plusz még 10.000-et az Affiliate miatt a sima induló mellé), hiszen a cél az ügyfél megszerzése volt az induló bónusszal. Az értékesítési (Affiliate) jutalmat kizárólag a Meghívó kapja "ügynöki" jutalékként a sikeres ajánlásért.

---

## 4. Minőségbiztosítás és Regisztráció
Mivel a platform a **"Megbízható szakemberek"** márkaígéretre épít, a belépés szigorúan szabályozott, de **a platform felelősséget a kivitelezés minőségéért nem vállal (ÁSZF/Fogyasztóvédelem okokból)**:

1. **Jelentkezés:** A szakember kitölti az adatlapot (név, email, telefonszám, választott szakma, megye/régió).
2. **Ellenőrzés bekerülés előtt:** Az űrlap beküldése után a fiók "Pendig/Függőben" státuszba kerül.
3. **Manuális Jóváhagyás:** Az adminisztrátor átvizsgálja a jelentkezőt (referenciák, cégjegyzék, telefonos interjú, ha szükséges). A kreditbónuszok (mind a belépési 10.000 Ft, mind az ajánló után járó 10.000 Ft) **csak a sikeres és végleges admin jóváhagyás után íródnak jóvá!**
4. **Kizárás:** Ha a szakember több negatív ügyfél-visszajelzést (reklamációt) kap, vagy megsérti a platform etikai szabályait, azonnal és véglegesen törölhető a rendszerből, egyenlegétől függetlenül.
